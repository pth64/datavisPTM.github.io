---
author: Paniti Thongmon
date: "2022-10-16"
description: Lorem Ipsum Dolor Si Amet
tags:
- datavis
title: การวิพากษ์และแก้ไขทัศนภาพข้อมูล
---

**ทัศนภาพข้อมูลเดิม**


![image](/images/tset1.png)

**วิพากษ์**

&emsp;&emsp;&emsp;&emsp;จากทัศนภาพข้างต้น ไม่ค่อยดึงดูดความสนใจให้อ่าน เนื่องจากรูปทรงของ Bar chart เป็นแบบทรงกระบอกสามมิติ ทำให้รู้สึกเหมือนกราฟในสมัยก่อน คล้ายค่าเริ่มต้นของโปรแกรม ในส่วนของสีที่ใช้สามารถจำแนกความแตกต่างระหว่าง พ.ศ. ได้ดี แต่ค่อนข้างสดเกินไป ในด้านการออกแบบองค์ประกอบพบว่ามีข้อความเยอะมาก ทั้งในส่วนของป้ายชื่อกราฟแต่ละแท่ง ชื่อตัวชี้วัด และคำอธิบายกำกับ ทำให้เกิดภาระทางการรับรู้ของผู้อ่าน ส่วนการสื่อสารนั้น ผู้นำเสนอใช้ ความยาวของ bar chart แทนอันดับ ซึ่งมีการ Reverse scale ของแกน Y ถือว่าเหมาะสม อย่างไรก็ตาม การนำเสนอโดยจัดกลุ่มตามตัวชี้วัด ทำให้ในแต่ละกลุ่มมีข้อมูลหลาย พ.ศ. ทำให้ทำความเข้าใจได้ยาก ดูซับซ้อน นอกจากนี้ค่าตัวชี้วัดต่าง ๆ ที่ได้แสดงเป็นป้ายชื่อในแต่ละแท่ง ไม่ได้มีการสื่อสารถึงความมากหรือน้อยของ เพียงแค่กำกับไว้เฉย ๆ และบางตัวชี้วัดหากปรับใช้สเกลเดียวกันได้ เช่น สัดส่วน ร้อยละ จะช่วยทำให้เข้าใจง่ายขึ้น แต่ผู้นำเสนอไม่ได้จัดกระทำข้อมูลให้เป็นสเกลเดียวกัน นอกจากนี้ยังไม่ทราบที่มาของค่าในแต่ละตัวชี้วัดว่าร้อยละ หรือสัดส่วนต่าง ๆ คิดมาจากส่วนใด และค่าตัวเลขต่าง ๆ ในแต่ละตัวชี้วัดไม่ได้แตกต่างกันมากนัก เมื่อไม่ทราบที่มาจึงยากต่อการนำมาใช้เปรียบเทียบทั้งกับตัวชีวัดเดียวกันและข้ามตัวชี้วัด ดังนั้น ทัศนภาพนี้จึงให้สามารถสนเทศที่ชัดเจนที่สุดคืออันดับของตัวชี้วัดต่าง ๆ ในแต่ละ พ.ศ. ซึ่งก็เปรียบเทียบยากเนื่องจากข้อมูลถูกแบ่งกลุ่มตามตัวชี้วัด จึงสื่อสารได้ไม่ดี
       
**ข้อเสนอแนะ**
-	เนื่องจากค่าของแต่ในละตัวชี้วัดไม่ชัดเจนในที่มา และภายในแต่ละตัวชี้วัดก็มีความแตกต่างกันไม่มากนัก จึงพิจารณาตัดออกจากการนำเสนอ เพื่อลดภาระทางการรับรู้ให้แก่ผู้อ่าน และเพิ่ม Data ink ratio ให้มากชึ้น
-	นำเสนออันดับของตัวชี้วัดทั้ง 8 โดยเปรียบเทียบตั้งแต่ พ.ศ. 2559 – 2563 โดยเลือกใช้ attributes เป็นตำแหน่ง เนื่องจากมีประสิทธิภาพมากที่สุดกับข้อมูลที่เป็น Ordinal และเลือกใช้ Bump chart เพื่อให้เห็นความเปลี่ยนแปลงที่เกิดขึ้นในแต่ละปีได้ชัดเจน
-	ใช้ Qualitative palette เนื่องจากตัวชี้วัดเป็นข้อมูลจัดประเภท ทำให้แยกความแตกต่างได้ง่าย
-	Reverse scale ของแกน Y เพื่อให้อันดับที่ดีกว่าอยู่ด้านบนจะได้ตรงกับธรรมชาติการรับรู้ของคน
-	ใส่ป้ายชื่อเป็นอันดับลงไปในจุด เพื่อให้ง่ายต่อการอ่านและแปลความหมาย

**ทัศนภาพข้อมูลที่สร้างใหม่**


![image](/images/test2.png)






